eÁfa M2M koncepció

Üdvözöljük az eÁfa M2M publikus tárhelyén!

1) A tárhely tartalma és célja

A tárhely a NAV eÁfa M2M rendszerrel kapcsolatos tervezetét tartalmazza. A tárhely célja, hogy a NAV az eÁfa M2M bevezetésével kapcsolatos elképzeléseit minél szélesebb szakmai közvélemény érje el és tudja véleményezni.

A GitHub tárhelyen elhelyezett eÁfa M2M tervezettel kapcsolatban 2022. szeptember 30-ig várja az adóhivatal a javaslatokat, véleményeket. A véleményezésnél kérjük figyelembe venni, hogy nem részletes specifikáció került publikálásra, a dokumentum célja az alapvető koncepció ismertetése. 

Az eÁfa M2M tervezete kizárólag a gép-gép kapcsolaton keresztüli adóbevallás benyújtási folyamatnak a koncepcionális javaslatát tartalmazza. A dokumentum egy olyan tervezet, melytől a kialakításra kerülő rendszer a beérkezett javaslatok figyelembevételével akár lényegesen különbözhet. A dokumentumban foglaltak nem minősülnek az adóhivatal jövőbeni fejlesztéseivel kapcsolatos döntésnek. A dokumentum célja a gép-gép kapcsolaton keresztüli adóbevallás benyújtási folyamat elképzelésének fejlesztőkkel, adózókkal való ismertetése.

2) Észrevételek, ötletek megosztása

Kérjük figyelembe venni, hogy bár a tárhely publikusan elérhető, a véleményezéshez és a fejlesztéshez hozzájáruláshoz GitHub userre van szükség. A felhasználó ingyenesen, pár perc alatt létrehozható. A felmerült kérdéseket, javaslatokat a https://github.com/nav-gov-hu/eVAT/discussions oldalon kérjük megtenni az alábbiak szerint:
-	Ötletek: a koncepcióval kapcsolatban felmerült olyan új ötlet, javaslat, amelyet a koncepció jelenleg nem tartalmaz, vagy nem megfelelően tartalmaz. A NAV minden ötletre nem feltétlenül ad választ, ugyanakkor figyelembe veszi a koncepció véglegesítése során.
-	Kérdések és válaszok: amennyiben a koncepció egyes elemeinél további információra van szükség a NAV-tól, akkor ebben a részben lehetséges ezeket feltenni.
-	Általános: az előző két részbe nem tartozó megjegyzéseket, véleményeket lehet megtenni.


3) Moderálás

A NAV fenntartja a jogot, hogy az általános etikettet vagy jó ízlést sértő hozzászólásokat, kommenteket a tárhelyről kérdés nélkül eltávolítsa.
![image](https://user-images.githubusercontent.com/58467561/189060799-f11fd7c6-e0c8-4b63-b1d9-529b999519df.png)

